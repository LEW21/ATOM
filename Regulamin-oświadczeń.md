# Rozdział Statutu lub Regulamin oświadczeń

### Art. 1. System elektroniczny DB
1. System elektroniczny DB, zwany dalej Systemem, to system umożliwiający publikowanie deklaracji, wydawanie postanowień, a także zgłaszanie i głosowanie projektów uchwał.
2. System działa pod adresem internetowym http://partia.db.org.pl/
3. Treści umieszczane w Systemie są jawne.
4. Dokładne zasady funkcjonowania Systemu precyzuje uchwała Ogółu Członków ([[Regulamin Systemu]]).

### Art. 2. Konta w Systemie
1. Członek DB ma możliwość posiadania konta w Systemie.
2. Konto jest do niego przypisane w Rejestrze członków DB.
3. Konto umożliwia publikowanie deklaracji, zgłaszanie projektów uchwał, a także głosowanie nad uchwałami organów, do których członek należy.
4. Konto umożliwia także wydawanie postanowień jednoosobowym organom DB.

### Art. 3. Projekty uchwał
1. Uchwały zgłasza się w formie projektu.
2. Projekt uchwały organu albo zespołu zadaniowego może zgłosić przynajmniej 15 lub przynajmniej 10% członków danego organu albo zespołu zadaniowego.
3. Projekt uchwały Ogółu Członków może ponadto zgłosić zespół zadaniowy i Zarząd DB w drodze uchwały.

### Art. 4. Głosowanie uchwał
1. Głosowanie uchwał Ogółu Członków rozpoczyna się nie wcześniej niż po 24 godzinach i nie później niż 7 dni po wniesieniu projektu uchwały.
2. Głosowanie uchwał Ogółu Członków trwa 48 godzin.
3. Głosować można wyłącznie osobiście.

# Regulamin Systemu elektronicznego DB: Facebook
### Art. 1.
1. Systemem elektronicznym DB staje się Facebook.
2. Miejscem obrad Ogółu Członków DB jest grupa https://www.facebook.com/groups/DB.ogol/
3. Miejscem obrad Zarządu DB jest grupa https://www.facebook.com/groups/DB.zarzad/
4. Miejsca obrad zespołów zadaniowych określa się w uchwałach je powołujących.
5. W przypadku braku możliwości wykorzystania grup o adresach podanych w ust. 2 i 3, Sekretarz DB wyznaczy inne grupy i wymieni je w Biuletynie Informacji Publicznej, dodając do nich konta odpowiednich członków DB.

### Art. 2.
Deklaracje i postanowienia publikuje się na grupie Ogółu Członków DB.

### Art. 3.
Poparcie dla projektów uchwał wyraża się za pomocą przycisku "Lubię to" pod treścią projektu. Osiągnięcie wymaganego progu poparcia umożliwia autorowi projektu jednorazowe formalne wniesienie projektu.

### Art. 4.
Głosowania przeprowadzają administratorzy grup organów, których dotyczą.

### Art. 5.
Członek DB ma prawo do wprowadzenia lub zmiany przypisanego konta w rejestrze członków przez wysłanie e-maila z własnego partyjnego adresu e-mail na adres sekretarz@db.org.pl. Sekretarz DB jest zobowiązany do zmiany konta w rejestrze w ciągu 72 godzin od otrzymania e-maila, i publikacji informacji o tym na grupie Ogółu Członków DB.

### Art. 6.
Administratorzy grup pełniących funkcję miejsc obrad organów DB mają obowiązek dodawać do nich konta członków danych organów.
