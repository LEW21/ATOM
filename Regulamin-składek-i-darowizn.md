### Art. 1. Wysokość i częstotliwość składek
1. Na podstawie art. A4. Statutu DB wysokość składki członkowskiej zostaje określona na 10 zł, a jej częstotliwość na 1 miesiąc.
2. Składkę za dany miesiąc należy wnieść przed 10. dniem miesiąca - z zastrzeżeniem art. C4. Statutu DB.
3. Obowiązek składkowy aktualizuje się od następnego miesiąca po miesiącu przyjęcia członka w szeregi partii.
4. Wygaśnięcie członkostwa skutkuje ustaniem obowiązku składkowego od następnego miesiąca, w którym ono nastąpiło.

### Art. 2. Źródła i sposoby wpłat
1. Wpłaty na rachunek DB z kont zagranicznych i w obcej walucie są niedozwolone.
2. Wpłaty mogą pochodzić jedynie z kont osób fizycznych. Wpłaty z kont spółek, stowarzyszeń i innych osób prawnych są niedozwolone.
3. Wpłaty mogą być dokonywane tylko za pośrednictwem banków, urzędów pocztowych lub gotówką bezpośrednio do kasy DB. Niedozwolone jest korzystanie z usług firm pośredniczących, w tym przedsiębiorców świadczących usługę tzw. „szybkiego przelewu”.

### Art. 3. Tytuły wpłat
1. Tytuł wpłaty składki członkowskiej powinien brzmieć "Składka - Imię Nazwisko". Zwraca się szczególną uwagę na zmianę nazwiska (na przykład w drodze zawarcia małżeństwa) w trakcie działalności w Demokracji Bezpośredniej.
2. Tytuł wpłaty darowizny powinien brzmieć "Darowizna" lub „Darowizna – określenie celu”.
3. Wpłaty składek i darowizn bez słów "Składka" lub "Darowizna" są niedozwolone.
4. Łączenie wpłat o różnych tytułach w jednym przelewie lub wpłacie do kasy jest niedozwolone.

### Art. 4. Wpłaty niedozwolone
Wpłaty niedozwolone podlegają zwrotowi, korekcie lub przepadkowi na rzecz Skarbu Państwa - zależnie od decyzji Skarbnika DB. Decyzja Skarbnika DB podlega wyłącznie weryfikacji Państwowej Komisji Wyborczej.
